<!DOCTYPE html>
<head>
    <meta charset="UTF-8">
    <meta name="viewport" content="width=device-width" />
    <link rel="stylesheet" href="bootstrap.min.css">
    <link rel="stylesheet" href="elifcss.css">
    <script defer src=" activepage.js"></script>
    <script src="https://cdn.jsdelivr.net/npm/bootstrap@5.3.0-alpha1/dist/js/bootstrap.bundle.min.js" integrity="sha384-w76AqPfDkMBDXo30jS1Sgez6pr3x5MlQ1ZAGC+nuZB+EYdgRZgiwxhTBTkF7CXvN" crossorigin="anonymous"></script>
</head>

<body style="background-color:#212529">
    <nav class="navbar navbar-expand-lg bg-body-tertiary">
        <div class="container-fluid">
          <a class="navbar-brand" href="#">Elif Özhan</a>
          <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <span class="navbar-toggler-icon"></span>
          </button>
          <div class="collapse navbar-collapse" id="navbarSupportedContent">
            <ul class="navbar-nav me-auto mb-2 mb-lg-0">
              
              <li class="nav-item">
                <a class="nav-link active" aria-current="page" href="elif.html">AnaSayfa</a>
              </li>

              <li class="nav-item">
                <a class="nav-link" href="ozgecmis.html">Özgeçmişim</a>
              </li>
    
              <li class="nav-item dropdown">
                <a class="nav-link dropdown-toggle" role="button" data-bs-toggle="dropdown" aria-expanded="false">
                  İlgi Alanlarım
                </a>
                <ul class="dropdown-menu">
                  <li><a class="dropdown-item" href="muzik.html">Müzik</a></li>
                  <li><a class="dropdown-item" href="kitaplar.html">Kitaplar</a></li>
                  <li><a class="dropdown-item" href="resim.html">Resimler</a></li>
                  <li><a class="dropdown-item" href="diller.html">Diller</a></li>
                </ul>
              </li>
    
              <li class="nav-item">
                <a class="nav-link" href="sehrim.html">Şehrim</a>
              </li>
    
              <li class="nav-item">
                <a class="nav-link" href="miras.html">Mirasımız</a>
              </li>

              <li class="nav-item">
                <a class="nav-link" href="oturum.html">Oturum Aç</a>
              </li>

              <li class="nav-item">
                <a class="nav-link" href="iletisim.html">İletişim</a>
              </li>
    
              <li class="nav-item">
                <a class="nav-link" href="yardım.html">Yardım</a>
              </li>
            </ul>

          </div>
        </div>
      </nav>
      <h1 style="color: white; font-family: Georgia, 'Times New Roman', Times, serif">MÜZİK</h1>
      <div class="muzikp1">
        <p> 
          Müzik enstrümanlarının en çok sevilenlerinden biri olan piyanoyu çalmaya ilkokulda başladım. Müziğe her zaman yoğun ilgi gösterdiğim için babam beni org kulübüne yazdırmıştı. O dönemde sadece oyuncak denebilecek kadar küçük bir orgum vardı. Ne var ki çalmayı öğrendiğim ilk şarkıyı öğreten ablam olmuştu. Daha çok melodika ile çalışırdık. Tabii ki her hikayede hayal kırıklıkları vardır. Benim müzik tutkumun başlarında yaşanan ilk olumsuzluk da tam olarak bu dönemde yaşanmıştı. Evimize gelen misafir çocuğunun orgumu bozması üzerine çok hayal kırıklığına uğramıştım ki babam vakit kaybetmeden bana yeni ve daha güzel bir org almıştı.
        </p>
        <p>
          Müzik kursu haftada sadece iki saat olmasına rağmen bana keyif vermeye yetiyordu. Ancak ben hala fazla olmayan müzik teorisi bilgimle sadece sağ elimi kullanarak şarkılar çalıyordum. İzlediğim videolardaki çok iyi çalan insanlara özeniyordum. Tabi ki de ben de bir gün öyle olmak istiyordum. Öğretmenimin favori öğrencisiydim. Şarkıları kulaktan geçirmeye dair ilk çalışmalarım da o zaman başlamıştı. Sene sonu gösterisi için öğretmenimin çaldığı şarkının sadece melodi kısmını geçirmiş ve sınıfın önünde çalmıştım. Aslında bu olay herkes için bir sürpriz niteliğindeydi. Öğretmenim büyülenmişti. O sene 23 Nisan’da şarkı çalmayı çok istemiştim. Ancak bu gerçekleşmedi. Çünkü çalacak kadar yeterli değildim. Günler geçtikçe org benim için daha önemli hale geliyordu. Ancak ortaokula geçtiğimde piyano çalmaya ara verdim. Bu dönemde zaten az olan bilgim neredeyse uçup gitmişti. Annem bu konuda üzülüyordu ve babamı daha güzel ve profesyonel bir org almaya ikna etti. Babam da bu konuda motive olmamı istiyordu. Ben ise daha çok oyun oynuyor ya da ders çalışıyordum.
        </p>
        <p>
          Yedinci sınıftayken bir gün aniden aklıma org çalmak geldi. Yeniden başlamalıydım. Korkuyordum, çünkü her şeyi unutmuştum. Bir önemi yoktu. Zaten hiçbir zaman iki elimi kullanacak kadar iyi bile çalamamıştım. Sıfırdan başlıyordum. Hep çalmak istediğim gibi. Daha sonra internetten bir video açtım. Eğitici bu videoda Beethoven’ın meşhur şarkısı olan Für Elise vardı. Hep çalmak istediğim… Kabul etmek gerekir ki başlamak için zor bir şarkı. Ancak ben bu sefer öğretmenlerin söz ettiği gibi teori yoğunluğu içinde kalmak istemiyordum. Bu beni müzik anlamında zorluyordu. Sadece videodan izliyor ve orgda gördüğüm aynı notalara basıyordum. O gün annemlere şarkının başını sadece tek elimle çaldım. Çok şaşırmış ama mutlu olmuşlardı. Çünkü ciddi bir enstrümanın evde kullanılmadan durması onları rahatsız ediyordu ve bu artık söz konusu değildi.
        </p>
        <p>
          İlk olarak sınıfın önünde çalışım da başlamamdan yaklaşık 2-3 ay sonraydı. O gün müzik atölyesine gitmiştik ve ben dijital piyanoyu görünce heyecanlanmıştım. Çünkü daha önce hiçbir şarkıyı gerçek bir piyano ile çalmamıştım. Dersin sonlarına doğru öğretmene piyanoyla bir şeyler çalmak istediğimi söylemiştim. Herkes şaşırmıştı çünkü kimse benim müzikle ilgilendiğimi bilmiyordu. Çok heyecanlıydım. Piyanonun başına oturduğumda ellerim titriyordu. Şarkıları biraz takılarak da olsa çaldığımda öğretmenim ve arkadaşlarım beni alkışladılar. Müzik öğretmenim ne zamandır çaldığımı ve nasıl öğrendiğimi sordu. Ona dürüstçe internetteki videoları izlediğimi, aslında müzik teorisi hakkında fazla bir şey bilmediğimi söyledim. Bana sene sonunda gösteride çalmak isteyip istemediğimi sordu. Ben çok sevinmiştim ve elbette ki kabul ettim. İşte bu şekilde ilk sahne performansım için bir fırsat yakalamıştım. Derken haziran ayı gelmişti ve heyecan doruktaydı. En sevdiğim elbisemi giyip sahneye çıktım. Salon çok kalabalıktı. Düzce’nin belediye başkanı bile oradaydı. Annem oturacak yer bulamadığı için ayakta izliyordu. İzleyicilere selam verip piyanonun başına oturdum. Bütün ışıklar kapanmış yalnızca benim üzerimdeki beyaz ışık açık kalmıştı. Ben ise heyecandan ilk basacağım notayı bile unutmuştum. Donun reden, renin miden bir farkı yoktu. Ben ise sadece başladım ve gerisi geldi. Şarkının sadece sonunda bir hata yapmıştım. Bu benim için çok önemli değildi. Sevinç içinde sahneden indim ve büyük bir coşkuyla eve döndüm.
        </p>
        <p>
          O yaz tatili sınava hazırlık çalışmaları yapsam da piyano hayatımın en önemli parçalarından biri olmuştu. Müzikle her geçen gün daha fazla ilgileniyordum. Üç ay boyunca kalmak için memleketim Yalova’ya gittim. Orgumu da yanımda götürmüştüm. Yaz tatili boyunca ondan fazla şarkı öğrendim. Okula gidip çalmak içinse sabırsızlanıyordum.
        </p>
        <p>
          Ben piyanoda kendimi geliştirirken ablam da gitar öğrenmeye başlamıştı. Ancak henüz beraber bir şeyler çalmak için fazla erkendi. Hep bir grup kurmak istiyorduk ve bu benim de gitarla ilk tanışmam olmuştu. Bana kolay bir şarkı çalmayı öğretmişti. Ben de ona piyano öğretiyordum.
        </p>
        <p>
          Yaz tatilinde beste yapmak için çok uğraştım ve fazla başarılı olmasa da 2 şarkı yaptım. Herkes şaşırmıştı. Ben bile beklemiyordum. Okula başlayınca piyano çalmaya ara vermekten korkuyordum.
        </p>
        <p>
          Takvim 24 Kasım 2018’i gösterdiğinde öğretmenler gününü kutlamak için tüm okulun önünde ilk performansımım gerçekleştirdim. “Comptine d’un autre ete” şarkısı çalabildiğim en zor ve havalı şarkıydı ve ben onu çalmıştım. Sene içinde piyano çalmaya hiç ara vermedim. Bestelediğim şarkılar yaklaşık 10 adet olmuştu. İngilizce sözler yazmaya çalışıyordum. Ben her ne kadar çok ders çalışsam da piyano çalmak için zaman buluyordum. O sene nisan ayı Düzce Güzel Sanatlar Lisesi bir organizasyon düzenledi. Düzce Üniversitesinin konser salonunda çalma fırsatını yakalamıştım. Hayatımda ilk defa gerçek bir akustik piyano çalmıştım ve gerçekten unutulmaz bir deneyimdi. 8.sınıfın sonunda yine bir gösteri vardı. Bu gösteride ben yine piyano çaldım. Ablam da gitarla solo çalmıştı. Beraber olmasa da aynı anda sahne aldığımız ilk gün de buydu ve biz çok eğlenmiştik.
        </p>
        <p>
          Sınavdan önceki gün okulda yetenek yarışması düzenlenmişti. Kendi bestelediğim şarkı “Game Over” ile katıldım. Üçüncülük ödülüne layık görülmüştüm. Okuldan ayrılmadan önce herkesin önünde en az bir kez ödül alma hayalim de bu şekilde karne günü gerçekleşmiş oldu.
        </p>
        <p>
          Liseye geçtiğimde memleketim Yalova’ya taşınmıştık. Bu dönemde dinlediğim şarkılar beni daha çok gitarla ilgilenmeye yönlendirmişti. 8. Sınıfın yazında gitara başladım. Ablam gibi önce elektro gitarla başlamadım. Babamın 20 yıl önce almış olduğu ve sonra kendisine uygun bulmayarak öğrenmeye çabalamaktan vazgeçtiği klasik gitarı elime aldım ve tamir ettirmeye götürdüm. Bu şekilde de gitarla ilgili ilk deneyimlerim başlamış oldu. O dönem de ablam kendini geliştirdiği için babam ona yeni bir elektro gitar almıştı. Kendimi gitarda ilerlettim ve ablamla beraber çalmaya başladım. 9. Sınıfta 12 Mart’ta ve 19 Mayıs’ta sahneye çıktım ve grup içinde piyano çaldım. Online bir müzik yarışmasına katıldım. Ancak herhangi bir derece elde edemedim
        </p>
        <p>
          10. sınıfa geçtiğimde hayalimi gerçekleştirerek bir müzik grubu kurdum. Ablamla aynı grupta çalmak çok eğlenceliydi. Tabii ki hiç kolay olmadı. Filmlere ve kitaplara konu olan gibi bir grup savaşları yaşandı. Çünkü biz var olan okul grubuna rakiptik. Hocalar bizim çalmamız konusunda tereddüt ettiler. Gerekli izinleri almak ve konferans salonunu provalar ve gösteri için hazırlamak hususunda çok emek verdim ve sonunda başardım. Solist bulamadığımız için edebiyat hocamızdan yardım istemiştik. Koskoca okulda söylemeye gönüllü kimsenin olmayışı da bizi bir seçeneğe mecbur bırakıyordu: diğer grubun solisti. Onunla anlaşmak konusunda zorlanmış olsak da sonunda sahne almayı başarmıştık. 12 Mart 2020’de İstiklal Marşı’nın kabulünü anmak adına İstiklal Marşı’mızı çaldık ve kesinlikle unutulmaz bir performanstı. Ne yazık ki 18 Mart’ta çalmayı planladığımız Çanakkale Türküsü’nü çalamamıştık. Çünkü corona virüs sebebiyle karantina başlamıştı. Ancak biz İstiklal Marşı’nı çalabildiğimiz için neşeliydik.
        </p>
        <p>
          Belirtmekte fayda vardır ki insanlar müzik teorisiyle iç içe olmadığımı ve sadece şarkıları ezberleyerek çaldığımı duyduklarında hep kaba cevaplar veriyorlardı ve bu beni üzüyordu. Benim aslında piyano çalamadığımı söylüyorlardı. Ancak benim o dönemde belki bilmediğim pek çok şeyi ileride öğreneceğimden ve bir çok eğitim alan insandan daha iyi olacağımdan ne onların haberi vardı ne benim. Piyanom olmadığı halde piyano çaldığımı söylediğim için de dalga konusu oluyordum. Bunun sebebi insanların büyük çoğunluğunun bilmediği şeyin piyanonun ve orgun aynı prensiple çalındığı olmasıydı. Ben ise karantina döneminde uzun süre evde kalmanın da etkisiyle, piyano ve gitar için teori anlamında bilgilerimi geliştirdim. Akorları öğrendim ve kulaktan geçirme çalışmalarına ağırlık verdim. Artık eğitici videoları izlemek bile bana sıkıcı geliyordu. Bir şarkı çalmak istediğimdde internetten akorlarnı açarak doğaçlama yapıyordum. Şarkıyı üst üste dinleyerek melodiyi çalışımdaki hataları sıfıra indiriyordum. Zor şarkılar için yapamasam da artık çalmak istediğim pek çok şarkıyı çalabilir hale gelmiştim.
        </p>
        <p>
          2022’nin yazında ilk dijital piyanomu aldım. Bu benim için çok önemli bir gelişmeydi. Altı sene beklemenin meyvesini hayallerimdeki piyanoyla bulmuştum. Bu arada da bir elektro ve bir akustik gitar almıştık. Böylelikle evde 6 gitar olmuştu. Müzik hayatımda gerçekten büyük bir yer tutuyordu.
        </p>
        <p>
          Gün geçtikçe müzikle alakalı çalışmalarım sadece evde gerçekleşmeye başladı. Fazla fırsatın bulunmaması da bir etken olmakla beraber, artık ünlü olmak gibi bir hayalimin olmayışı ana etken olmuştu. Şu an sadece hobi olarak enstrüman çalıyorum. Sizlerle müzik çalışmalarımı ve sahne performanslarımı içeren fotoğraflar ve videolar paylaştım. İyi seyirler…
        </p>
    </div>





</body>